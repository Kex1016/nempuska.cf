TOLTSD LE A FAJLT! A WEBOLDAL NEM JELENITI MEG RENDESEN!
AZ OSSZES FAJL MEG LESZ CSINALVA EGYSZER, DONT WORRY.




1838-ban született a vers. A cím utal az elõzõ Zrínyi-versre, a Zrínyi dalára. Kölcsey még 8 év elteltével is Zrínyi alakjához fordul, aki a hazáért élt és tett politikusként, nemesként, íróként és költõként.    

Kölcsey hazaféltése egyik legszebben nyilvánul meg ebben a versben.

A nemzethalál gondolatával viaskodik, mert a jövõ izgatja. Súlyos kétség gyötri Kölcseyt: hol vannak a régi értékek, mért nem foglalkozik a magyarság a hagyományaival, miért nem azon az úton jár, ami a haladás felé visz, s nem a lemaradás, az elmaradás felé.

Érzi Kölcsey, hogy nagy bajban van az ország: se a külsõ, se a belsõ bajnak nem tud ellenállni. Az 1. versszakban ezt a bajt gonosz állatok képével fejezi ki (kánya, kígyó, féreg egyre támad).

A belsõ ellenség a haza saját népe, aki azt várja, hogy majd más védi meg a hazát, saját maga nem tesz érte semmit. Ezt az 1. strófában „A méreg ég” kép érzékelteti, hiszen a méreg is belülrõl támad. Saját népe nem lesz a haza védfala.

A költõ Zrínyi nevében arra kéri a sorsot, hogy pusztítsa el a nép rút szennyét, és olyan anyák által szüljön új fiakat, akiknek a fiai megvédik a hazát.

Kölcsey a versben jelezni akarja kortársai felé, hogy baj van: ez az ország belülrõl enyész el a széthúzás, az árulás, az oda nem figyelés, a közöny által.

Számos megszólítást találunk a versben (a sorsot szólítja meg a lírai én): „ó sors”, „Hatalmas, ó légy gyámja” (1. versszak), „szánjad, ó sors”, „te rendelél áldást” (3. versszak). Arra kéri a sorsot, legyen óvója, irányítója, vezetõje a népnek, a hazának.

Akárcsak a Himnuszban, az elsõ versszakban még áldást, gyámolítást, az utolsóban már csak szánalmat kér a sorstól.

Az 1. és a 3. versszakban a lírai én Zrínyi-Kölcsey: nem önmagaként, hanem más minõségben van jelen Kölcsey, egy történelmi személyiség erejét veszi magára, és saját személyiségét elbújtatja mögé. A lírai én szólítja meg a sorsot az 1. és a 3. versszakban, a sors pedig felel neki a 2. és a 4. versszakban, így párbeszéd alakul ki köztük.

A sors azt feleli, „áldást adék”. Azt mondja, segítettem népedet, felvirágoztattam nemzetedet, de szívet és lelket eltékozoltátok, elvesztegettétek a semmire, eljátszottátok. A harcra volt lehetõség, példamutatásra, hazaszeretetre volt teretek, de hazátok sírba jut, mert gyáva ifjakat szült, akik nem védik meg. Hidegség árad a sors szavaiból (a herderi jóslatot érezzük ki a vers mögül).

Zrínyi azt feleli, igaz, hogy a nemzeten átok ül, de a jó, újra termõ, jobb ifjakat szülõ anyákat, szülõket tartsd meg.

Az utolsó strófában a sors erre azt válaszolja, hiába sírsz, a haza fiainak nemtörõdömsége miatt a haza csillaga leszáll, és a négy folyam (Duna, Tisza, Dráva, Száva) partjára majd más lelkületû nép költözik (amely jobban fogja szeretni), és szebb lesz ez a vidék.