<html>

<head>
    <meta charset='utf-8' />
    <title>nempuska.cf - Mert nem akarsz egyest.</title>
    <link rel="stylesheet" type="text/css" href="../../../css/style.css" />
    <script src="../../../js/script.js"></script>
    <meta name="twitter:card" content="summary" />
    <meta name="twitter:site" content="@kex1016" />
    <!--The twitter handle of the site. Can be yours of you dont have one set up-->
    <meta name="twitter:creator" content="@kex1016" />
    <!--Author's twitter handle-->
    <meta property="og:title" content="nempuska.cf - Mert nem akarsz egyest." />
    <!--Your website's title-->
    <meta property="og:description" content="Szeretem a kekszet." />
    <!--Lnks to all style sheets are here. I am linking to my folders. Link to yours-->
    <link href='http://fonts.googleapis.com/css?family=Lato:300' rel='stylesheet' type='text/css'>
    <!--Ionic icons-->
    <link href='http://code.ionicframework.com/ionicons/2.0.1/css/ionicons.min.css' rel='stylesheet' type='text/css'>
    <link rel="stylesheet" href="https://storage.googleapis.com/code.getmdl.io/1.0.4/material.indigo-pink.min.css">
    <link rel="stylesheet" href="https://fonts.googleapis.com/icon?family=Material+Icons">
    <link href='../../img/favicon/favicon.ico' rel='shortcut icon'>
</head>


<body>
    <div id="bigtext">
        A vers latin címe (hiúságok hiúsága) a Bibliában is megjelenik, így az olvasó elsõ látásra vallási témájú versre gyanakodhat. A cím azonban - úgy, mint az elsõ néhány sor is - csak álca: a költõ Salamon zsidó király szájába adja mondanivalóját, ezzel külsõ nézõpontot teremt magának. Kölcsey szeretett ilyen és hasonló maszkok mögé rejtõzni, talán azért, mert így sokkal nagyobb biztonságban érezte magát, jobban ki tudott tárulkozni, talán azért, mert úgy érezte, hogy így meggyõzõbb tud lenni - hasonló technikát figyelhetünk majd meg a Himnuszban is. Késõbb már merte vállalni önmagát, aktív politikusként nem próbált más bõrébe bújni.
        <p></p>
        A Vanitatum vanitas egy téma igen sok szemszögbõl való körüljárása. A vers alaptétele már az indító strófában megjelenik: minden hiábavaló. A tétel igazolásaképp ezután csak úgy záporoznak a különbözõ nagy történelmi alakokra, eseményekre, valamint az egész földi életre tett gúnyos megjegyzések. A becsmérlõ szavak között nagymértékû rendszerezettség, szerkesztettség figyelhetõ meg.
        A költõ elõször a természet egészét, majd a nagy hadvezéreket, bölcseket, mûvészeket, végül az emberi létet, érzelmeket és a halhatatlanságra való törekvést alacsonyítja le az ironikus túlzás eszközeivel. A versforma kiválóan illeszkedik a tartalomhoz: a másodiktól a nyolcadik versszakig tulajdonképpen tizennégy négysoros epigrammát olvashatunk: három sor bevezetés, majd egy sor „csattanó”.
        <p></p>
        A vers filozófiai mondanivalója az utolsó két strófában rejtõzik. Az elsõ versszakban felvillantott szentencia nyomatékosítva jelenik meg a vers végén, amit egy erõteljes nézõpontváltás (általános E/3-bõl E/2-be) is jelez. A költõ az általa eszményinek tartott magatartásformát fogalmazza itt meg: az erkölcsös, indulatmentes, távolságtartó, egyszóval sztoikus viselkedést. Semminek sem érdemes az okát vagy célját keresni, inkább bele kell nyugodni a dolgok rendjébe; az emberi lét, a történelem kisszerû és értelmetlen. A világ értelme (ha egyáltalán van) megragadhatatlan az ok és a cél fogalmaival, éppen ezért kutatni sem érdemes.
        Amúgy is minden mulandó, az ember hiába próbál halhatatlanságra törni, eredményeit az idõ lekicsinyíti, sõt, gyakran teljesen elfeledteti.
        <p></p>
        Kölcsey a Vanitatum vanitast 1823-ban írta. Érdekes, hogy ugyanebben az évben született a legjelentõsebb verse is, amelyben azonban egészen más hangnemben szólal meg. Noha a Himnuszt szintén határozott és megingathatatlan pesszimizmus hatja át, ám Kölcsey nem a mindent megvetõ bölcs magabiztosságával, szarkazmusával, hanem egy középkori protestáns prédikátor alázatával és pátoszával szólal meg - tehát itt sem a maga nevében beszél. A külsõ nézõpontra utal az alcím is (A magyar nép zivataros századaiból), amely egyes elemzõk szerint az eredeti cím szerves tartozéka, ám valószínûleg csak a cenzúra megtévesztését szolgálta. A költõ a látszattól eltérõen saját korának problémáiról írt, ám az aktuális politikai helyzet miatt csak ilyen burkolt formában tehette.
        <div id="nav">
            <a href="../../../"><button>Vissza</button></a>
        </div>
    </div>
</body>
