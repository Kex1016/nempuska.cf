Kölcsey Zrínyi Miklós szerepébe helyezkedik bele ebben a versben. A két Zrínyi közül a költõ-hadvezér a 17. században élt, annak dédapja (a szigetvári hõs) a 16. században. Valószínûleg a dédapára gondolt Kölcsey, bár a költõ-hadvezér Zrínyi irodalmi példaképe volt és tanulmányt is írt róla, így az sem kizárt, hogy õ szerepel a versben.

A mûben lírai párbeszédet folytat Zrínyi és a Vándor, ez a dialógus-jelleg egy retorikai fogás. Kölcsey tehát Zrínyi nevében felel a Vándor kérdéseire. A vers komor, sötét hangulata jól jelzi a költõ vívódásait.

A mû eredeti címe Szobránci dal volt, mert Kölcsey Szobráncon írta 1830-ban.

Kérdéssel kezdõdik a vers: hol van az Árpád által elfoglalt haza? (Ha kérdezni kell, ha keresni kell, már régen rossz.) A kérdések számon kérõek, vádlóak. A 2. versszak válaszol: itt a hon, de nem olyan, mint a régi, ma már kietlen pusztaság, üres, sivár.

Idõszembesítõ vers, mivel szembeállítja a múltat a jelennel: a páratlan versszakok kérdeznek, a hõsi múltat, a példaképeket kérik számon (Zrínyi kéri számon a jelentõl a múltat); a páros versszakok felelnek, a jelen kietlenségét, az ifjak kiégettségét, fásultságát, a gyõzelmek hiányát mutatják fel.

A „jégkebel” metaforája fejezi ki az utódok kedvetlenségét, érzelmi hidegségét. Már nincs bennük hazaszeretet, ezért az ország egyre pusztul.

Ki a Vándor? Messzirõl érkezett idegen, aki nem ismeri a mai magyarokat, csak régi dicsõségükrõl hallott, és most keresi azt a nemzetet, amit híre alapján elképzelt. A valóság azonban egész más.

A múltat olyan tulajdonnevek idézik fel, amikrõl rögtön eszünkbe jut valami, pl. Árpád nevérõl a honfoglalás, Szondi nevérõl a hõsiesség. A hazaszeretet Kölcsey azzal érzékelteti, hogy a régi magyarok még Kalüpszó nimfa szerelméért cserébe se hagyták volna el a hazájukat.

De ma már hiába keresi a Vándor a régi magyarok legendás hazaszeretetét, az önfeláldozó hõsök harcainak színhelyeit. Kérdéseire csupa kiábrándító, elutasító, tagadó válaszok érkeznek, melyekben a kérdések pozitív fogalmai negatív fogalmakra cserélõdnek, pl. bérc – völgy, szent föld – pusztaság, vár – omladék, dicsõ nép – korcs faj. A Himnusz 7. versszakának részletes kibontása is lehetne akár a vers.

Az utolsó strófa különösen nyomasztó, mivel azt mondja, a dicsõ nép halott, hiszen akik ma itt élnek, azok már csak nevükben magyarok: korcs faj lett a magyar (erkölcsi értelemben), az egymást követõ nemzedékek egyre rosszabbak. A magyarság romlásának, elkorcsosulásának gondolata nemcsak Kölcseynél jelenik meg, hanem pl. Berzsenyi A magyarokhoz c. versében is.

A Vándor utolsó kérdése (hol a nép?) arra vonatkozik, él-e még egyáltalán a magyarság (a „nép” szó Kölcseynél az egész magyar társadalmat jelenti, nemcsak a nemességet).

Erre a válaszadó stílust vált és rászól a Vándorra: „Vándor, állj meg!” Rászól, hogy ne kérdezzen többet. Itt már ugyanolyan érzelmi hõfokon, indulatosan beszél, mint amilyen indulattal a kérdezõ tette fel kérdéseit (azonosul a Vándor lelkiállapotával). Ez a vers tetõpontja, gondolatilag azonban a mélypontja.

Elhangzik a végsõ ítélet a nemzethalálról: a régi dicsõ nép „Névben él csak, többé nincs jelen.” Vagyis a magyarságnak nincs jövõje, sorsa a pusztulás. Ezt sugallja a megszólítás is (Vándor, állj meg!), amit görög sírfeliratokon alkalmaztak.

Kölcsey semmi reményt nem lát a magyarság számára, teljesen borús és pesszimista a vers.